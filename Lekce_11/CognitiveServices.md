# Hotové kognitivní služby
Řada cloudových poskytovatelů nabízí celou plejádu hotových AI služeb pro oblasti jako je práce s obrazem, detekce anomálií v časových řadách, zpracování dokumentů, práce s jazykem, překlad, hlas a řeč, chat a celou řadu dalších. Velmi bohaté možnosti najdete v **Azure** (na ty se podíváme), ale i v **Google Cloud** a **AWS**. Posledním trendem jsou samozřejmě jazykové modely a to jak ty komerční (OpenAI, Anthropic), tak i ty open source (Llama, Phi) a u cloudových poskytovatelů obvykle najdete možnost nasazovat a ladit celou řadu těchto variant. Kromě toho mají typicky tyto firmy své jednoúčelové služby, které můžete využít napřímo (OpenAI, Mistral, Anthropic, Midjourney, Flux.AI, Stability.AI, Roboflow apod.).

Integrace těchto hotových služeb do aplikací je typicky přes jednoduché API.

Pro práci s vlastními daty je řešení často kombinováno s datovými službami pro vyhledávání a indexaci - ale o tom je u Robot Dreams jiný kurz.